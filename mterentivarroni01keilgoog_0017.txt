lv PRAEFATIO

emendata in editionem recepi cum nominibus eorum
quibus emendatio debetur scripsi. nunc etde libris,
quibus ad scripturam archetypi recuperandam usus
sum, et de emendationibus quas recepi ea qu'ae ad
usum legentium opus esse visa sunt breviter exponam.
nam de plerisque quae huc pertinent in praefatione
prioris editionis accuratius dictum est.

Archetypi igitur scriptura partim ex iis quae
Politianus et Victorius ex ipso libro adnotaverunt
uel receperunt, partim ex apographis quae nunc su-
persunt petenda fuit.

Politiani excerpta leguntur in exemplo prin·
cipis editionis scriptorum rei rusticae a. 1472 Venetiis
apud Nicolaum lensonum impressae, quod nunc in
publica bibliotheca Parisina servatur. in eo enim
manu Politiani a. 1482 scripturae codicis, qui tunc
Florentiae in bibliotheca S. Marci erat, ita adnotatae
sunt, ut, quidquid aliter in manuscripto libro atque
in edito exemplo legeretur, vel in marginibus vel
inter versus editionis adscriberetur.

Victorius, qui ipse quoque codicem tum, cum
in Marciana bibliotheca erat, usurpdvit, Catonis ct
Varronis libros de re rustica unacum ‘explicationibus
suarum in Catonem, Varronem, Columellam castiga·
tionum' a. 1541 Lugduni apud Sebastianum Gryphium
edidit. is autem non solum Catonis et Varronis libros,
qui in antiquioribus editionibus vehementer corrupti
ferebantur, primus ex vetere codice emendavit, sed
etiam in explicationibus lectiones manu scripti libri
saepe indicavit, nonnullis locis etiam notam mendi
in vetere codice adpositam esse adnotavit. sed praeter
ea quae in adnotationibus Victorii e codice adscripta
sunt etiam ipsa editio haud contemnendum veteris
scripturae testimonium praebet. nam ubicumque in
eam novae lectiones receptae sunt, quae neque in
exemplaribus antea editis habentur neque eas sua
coniectura inventas esse editor adnotavit, has e codice

 

